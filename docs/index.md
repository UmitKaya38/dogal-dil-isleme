 

#Giriş
<p style="text-align:justify">İnsanlık tarihine genel olarak baktığımızda bazı gelişmelerin insanlığın gelişiminde önemli sıçramalara neden olduğunu görürüz. Dil ve yazı bu gelişmelerden biridir. İnsanlar konuşarak birbiriyle iletişim kurabilmiş ve anlaşabilmiştir. Dil sayesinde kültür, sanat ve bilimde ilerlemeler sağlanabilmiştir.
<p style="text-align:justify">Dillerin gelişimi uzun bir zaman alır ve gelişim devam eder. Zaman içinde, toplumdaki gelişmelere bağlı olarak dile yeni sözcükler eklenir veya bazı sözcükler unutulur. Hatta zaman içinde dilin tümce kurma biçimi de değişebilir. Bu nedenlerle geçmiş yüzyıllarda yazılmış metinler günümüzde anlaşılmaz olabilir. Konuya Türkçe özelinde eğildiğimizde, zaman içinde, Türkçenin söz varlığında değişme olduğunu görürüz. Ancak dilin kurallarında binlerce yıldır bir değişme olmaması çok dikkat çekicidir.
<p style="text-align:justify">Birleşmiş Milletler verilerine göre günümüzde 4000'den fazla dilin konuşulduğu anlaşılmaktadır. Ancak bu dillerden bazıları bir avuç insan tarafından konuşulmaktadır. Dillerin gelişmişliği ile o dili konuşan toplumların kültür, sanat ve bilim alanında ürettikleri arasında sıkı bir bağlantı olduğu açıktır. Bir başka deyişle dili yetersiz olan toplulukların kültür, sanat ve bilim alanında başarılı olmaları beklenemez. 
<p style="text-align:justify">Dil ve toplum ilişkisini Konfüçyüs şöyle açıklamaktadır: “… Bir ülkenin yönetimini ele alsaydım, yapacağım ilk iş, hiç kuşkusuz dilini gözden geçirmek olurdu. Çünkü dil kusurlu ise sözcükler düşünceyi iyi ifade edemez. Düşünce iyi ifade edilemezse görevler ve hizmetler gereği gibi yapılamaz. Görev ve hizmetin gerektiği şekilde yapılamadığı yerlerde âdet, kural ve kültür bozulur. Âdet, kural ve kültür bozulursa adalet yanlış yollara sapar. Adalet yoldan çıkarsa şaşkınlık içine düşen halk ne yapacağını, işin nereye varacağını bilemez. İşte bunun içindir ki hiçbir şey dil kadar önemli değildir!.." 
<p style="text-align:justify">Türkçede sözcüklerin zaman içinde değiştiği bilinmektedir. Hatta Osmanlı Türkçesinde, Türkçe sözcüklerin, dilin toplam söz varlığının yarısına kadar düştüğü söylenebilir. Bu dönemde dilbilgisi kurallarında da değişimlerin olduğu bilinmektedir. Ancak 12 Temmuz 1932 yılında Dil Devrimi'yle başlatılan çalışmalar sonunda Türkçeden yabancı sözcükler atılmaya başlanmıştır. 
<p style="text-align:justify">Atatürk'ün dil üzerine söylediklerinden bazıları şunlardır: "Türk milletinin dili Türkçedir. Türk dili dünyada en güzel, en zengin ve en kolay olabilecek bir dildir. Onun için her Türk dilini çok sever ve onu yükseltmek için çalışır. Bir de Türk dili, Türk milleti için kutsal bir hazinedir. Çünkü Türk milleti, geçirdiği bunca tehlikeli durumlarda, ahlakının, geleneklerinin, anılarının, çıkarlarının, özetle, bugün kendi ulusallığını yapan her şeyin dili aracılığıyla korunduğunu görüyor. Türk dili, Türk milletinin kalbidir, zihnidir." 
<p style="text-align:justify">"Türk demek dil demektir. Ulusallığın çok belirgin özelliklerinden birisi dildir. Türk ulusundanım diyen insanlar, her şeyden önce ve ne olursa olsun Türkçe konuşmalıdır. Türkçe konuşmayan bir insan, Türk ekinine, topluluğuna bağlılığını öne sürerse buna inanmak doğru olmaz." 
<p style="text-align:justify">"Ülkesini, yüksek istiklalini korumasını bilen Türk milleti, dilini de yabancı diller boyunduruğundan kurtarmalıdır." 
<p style="text-align:justify">"Türk dilinin sadeleştirilmesi, zenginleştirilmesi ve kamuoyuna bunların benimsetilmesi için her yayın vasıtasından faydalanmalıyız. Her aydın hangi konuda olursa olsun yazarken buna dikkat edebilmeli, konuşma dilimizi ise ahenkli, güzel bir hale getirmeliyiz." 
<p style="text-align:justify">Osmanlı döneminde, özelikle kamusal alanda Türkçe bozulmuştur. Ancak Türkçenin sağlam olan kuralları bozulmadığından, bugün, Selçuklu ve erken Osmanlı dönemi eserlerini anlayabilmekteyiz. Bu durum Türkçenin kurallarının, yaklaşık bin yıldır bozulmamış olduğunun bir kanıtıdır. 
<p style="text-align:justify">Dilin yapısı, insanların düşünme yeteneklerine de etki etmektedir. Çok basit bir anlatımla, elma sözcüğünü bilmeyen birinin aklına elma yemek gelemez. Özenme sözcüğü olmayan bir dilde, kişi bir şeye özendiğini anlatamaz. Bir dilin sözlük varlığı, o dilin gelişmişliğinin bir ölçüsü olabilir. Ancak bir dildeki sözcüklerin sayısına bakarak bir dilin diğer bir dile göre daha gelişmiş olduğu söylenemez. Dillerin yapıları göz önüne alınarak gelişmişlik derecesine karar verilebilir. Örneğin, İngilizcede göz, gözlük, gözlükçü sözcükleri için birbiri ile ilişkisi olmayan üç sözcük (eye, eyeglasses, optician) gerekirken Türkçede göz sözcüğünden türetilmiş üç sözcük (göz, gözlük, gözlükçü) yetmektedir. Türkçe bitişken bir dil olması nedeniyle bir kökten değişik anlamlar ifade eden sözcükler türetilebilir. Buna karşın, Hint-Avrupa dillerinin bu yöndeki yetenekleri çok kısıtlıdır. Bu nedenle her şeye yeni bir sözcük bulmak zorundadırlar. Sami dilleri de bir kök sözcükten çok sayıda sözcük türetme özelliğine sahiptir. Bu açıdan değerlendirildiğinde, bitişken ve Sami dillerin yeni sözcük üretme açısından diğer dillere oranla üstün oldukları görülmektedir. Daha önemlisi bu dillerde türetilen sözcüğün anlamı kolayca çıkarılabilmektedir. Örneğin, "kırmık" sözcüğünü ilk duyan kişi bunun kırmak eyleminden türetildiğini; kırma işlemi sonunda elde edilen bir nesne olduğunu anlayabilir. Kırmığın İngilizce karşılığı olan "chip" sözcüğü türetilmek istendiğinde ağaçtan kıymık çıkarma veya patatesten parça kesme işlemine benzetilmeye çalışılmıştır. Sözcük türetme yeteneği kısıtlı olan dillerde bazı sözcüklerin ilginç yöntemlerle türetildiğine tanık olmaktayız. 
<p style="text-align:justify">Örneğin "kuşluk vakti" için İngilizcede "late morning" yerine "breakfast" ve "lunch" sözcüklerinin birleşimi olan "brunch" sözcüğü kullanılmaktadır. Nylon sözcüğünün "Now You Lousy Old Nippons" tümcesinde yer alan sözcüklerin ilk harflerinden türetildiği söylenmektedir. 
<p style="text-align:justify">Dil bir ulusu oluşturan temel ögelerden biridir. Bunun sonucu olarak her toplum kendi dilini sever ve üstün görür. Belki bu nedenle dil bilimciler dilleri karşılaştırmaya ve derecelendirmeye gerek görmemiştir. Dil bilimciler dilin, dilbilgisi ve zaman içindeki gelişimi üzerinde çalışmaya özen gösterirler.
<p style="text-align:justify">Bilişim teknolojilerindeki gelişmeler, bilgisayarlı dil bilimi çalışmalarına önemli bir ivme kazandırmıştır.</p></p></p></p></p></p></p></p></p></p></p></p></p></p>

#Doğal Dil İşleme Nedir

<p style="text-align:justify">Doğal dil işleme (NLP), dil bilimci Richard Bandler ve matematikçi John Grinder tarafından 1970'li yılların başında düşünülmeden ve kendiliğinden gerçekleşen algılama, düşünme ve davranış süreçlerini bilinçli bir duruma getirmek için yapılan araştırmalar sonucunda ortaya çıkmıştır. 
Doğal dil işleme (NLP), bilgisayarlara insan dilini yorumlama, işleme ve anlama yeteneği veren bir makine öğrenimi teknolojisidir. 
Başka bir tanımda ise, bilgisayarların insan dilini anlamasına, yorumlamasına, üretmesine ve tepki vermesine olanak tanıyan bir disiplindir. NLP, bilgisayar bilimleri, yapay zeka ve dilbilim gibi alanların kesişiminde yer alır.</p>

#Doğal Dil İşleme Kavramları

<p style="text-align:justify">NLP İngilizce "Neuro (Sinir)" "Lingusitic (Dil)" ve "Programming (Programlama)" kelimelerinin baş harflerinin kısaltmasından oluşturulmuştur.</p>

###Neuro (Sinir)
<p style="text-align:justify">Neuro, beyin ve duyularımızı ifade etmektedir. Duyularımız, sinir sisteminin temellerini oluşturur. Yaşadıklarımızı beş duyu yoluyla algılar, işler ve beynimizin içine yerleştirirken tekrar anlam kazandırırız. Yaşanılan evren, her bir insan tarafından çeşitli anlam ve şekillerde temsil edilir. Her çeşit tecrübe farklı bir şekilde temsil edilmektedir.</p>

###Linguistik (Dil)
<p style="text-align:justify">Linguistic ile hayat deneyimlerinin dil yolu ile kodlanması, dilin tecrübe kazanma ve değişim süreçlerindeki etkisi ifade edilmektedir. Söz konusu dil yalnızca konuşma dili değil, aynı zamanda düşüncelerin ifade edildiği her türlü şeydir. Bir düşünce, zihinde canlanabilir ancak dil olmadan ifade edilemez. Linguistic, dilin çevre ile olan iletişimini ve etkileşimini düzenlemektedir. Linguistic kendimiz ve çevremiz ile iletişim kurma şeklidir.</p>

###Programming (Programlama)
<p style="text-align:justify">Programming ile düşünce, duygu ve davranışlar üzerinde, bilinçli ya da bilinç dışı akıl yardımı ile yapılan, yeniden düzenleme işlemi ifade edilmektedir. İnsan beyni tıpkı bir bilgisayar gibi programlama ile çalışmaktadır.</p>

#Doğal Dil İşleme Neden Önemlidir
<p style="text-align:justify">Günümüzde kuruluşlar; e-postalar, metin mesajları, sosyal medya haber akışları, videolar ve ses dosyaları gibi çeşitli iletişim kanallarından elde ettikleri büyük hacimli verilere sahiptirler. Bu verilerin verimli bir şekilde tam olarak analiz edilmesi önemlidir. 
<p style="text-align:justify">NLP yazılımı, lehçelerdeki farklılıkları, argo ifadeleri, günlük konuşmaları sıradan olan dil bilgisi düzensizliklerini inceler ve insan iletişimine gerçek zamanlı olarak yanıt vermek için kullanılır.</p></p>

#Doğal Dil İşleme Yaklaşımları Nelerdir
<p style="text-align:justify">Doğal dil işlemede (NLP) kullanılan yaklaşımlardan bazıları şunlardır.</p>

###Denetimli NLP
<p style="text-align:justify">Denetimli NLP yöntemleri, yazılımı bir dizi etiketli veya bilinen girdi ve çıktı ile eğitir. Program, ilk önce büyük miktarda bilinen veriyi işler ve bilinmeyen herhangi bir girdiden doğru çıktının nasıl üretileceğini öğrenir. Örneğin şirketler, belgeleri belirli etiketlere göre kategorize etmek için NLP araçlarını eğitir.</p>

###Denetimsiz NLP
<p style="text-align:justify">Denetimsiz NLP, etiketlenmemiş bir girdi beslendiğinde oluşan modeli tahmin etmek için istatistiksel bir dil modeli kullanır. Örneğin metin mesajlaşmadaki otomatik tamamlama özelliği, kullanıcının yanıtını izleyerek cümle için anlamlı olan ilgili kelimeleri önerir.</p>

###Doğal dil anlama
<p style="text-align:justify">Doğal dil anlama (NLU), cümlelerin ardındaki anlamı analiz etmeye odaklanan bir NLP alt kümesidir. NLU, yazılımın farklı cümlelerde benzer anlamlar bulmasına veya farklı anlamlara sahip kelimeleri işlemesine olanak tanır.</p>

###Doğal dil üretimi
<p style="text-align:justify">Doğal dil üretimi (NLG), insanların belirli anahtar kelimelere veya konulara dayalı olarak yaptığı gibi konuşma metinleri üretmeye odaklanır. Örneğin NLG özelliklerine sahip akıllı bir sohbet robotu, müşterilerle müşteri destek personelininkine benzer şekillerde sohbet edebilir.</p>

#Doğal Dil İşleme Nasıl Çalışır
<p style="text-align:justify">Doğal dil işleme (NLP), insan dilini işlemek için hesaplamalı dil bilim, makine öğrenimi ve derin öğrenme modellerini birleştirir.</p>

###Hesaplamalı dil bilim
<p style="text-align:justify">Hesaplamalı dil bilim, bilgisayar ve yazılım araçlarıyla insan dili modellerini anlama ve oluşturmaya yönelik bilimdir. Araştırmacılar, makinelerin diyaloglara dayalı insan dilini anlamasına yardımcı olacak çerçeveler oluşturmak için söz dizimsel ve anlamsal analiz gibi hesaplamalı dil bilim yöntemlerini kullanırlar. Dil çeviri aracı, metin seslendirme sentezleyiciler ve konuşma tanıma yazılımı gibi araçlar, hesaplamalı dil bilime dayanır.</p>

###Makine öğrenimi
<p style="text-align:justify">Makine öğrenimi, bir bilgisayarı örnek verilerle eğiterek verimliliğini artıran bir teknolojidir. İnsan dilinde iğneleyici sözler, metaforlar, cümle yapısındaki çeşitliliklerin yanı sıra insanların öğrenmesinin yıllar aldığı dil bilgisi ve kullanım istisnaları gibi çeşitli özellikler vardır. Programcılar, NLP uygulamalarına bu özellikleri en baştan tanımasını ve doğru bir şekilde anlamasını öğretmek için makine öğrenimi yöntemlerini kullanırlar.</p>

###Derin öğrenme
<p style="text-align:justify">Derin öğrenme, bilgisayarlara insanlar gibi öğrenmeyi ve düşünmeyi öğreten belirli bir makine öğrenimi alanıdır. İnsan beynine benzeyecek şekilde yapılandırılan veri işleme düğümlerinden oluşan bir sinir ağı içerir. Derin öğrenme sayesinde bilgisayarlar, giriş verilerindeki karmaşık kalıpları tanır, sınıflandırır ve ilişkilendirir.</p>

###NLP'yi uygulama adımları
<p style="text-align:justify">Genellikle NLP uygulaması; bulut veri ambarları, anketler, e-postalar veya dahili iş süreci uygulamaları gibi kaynaklardan yapılandırılmamış metin veya konuşma verilerini toplayıp hazırlayarak başlar.</p>

###Ön işleme
<p style="text-align:justify">NLP yazılımı, çeşitli uygulamalar için verileri hazırlamak adına belirteçlere ayırma, kök ayırma, kök çözümleme ve etkisiz kelimelerin kaldırılması gibi ön işleme tekniklerini kullanır.
<p style="text-align:justify">Belirteçlere ayırma, bir cümleyi kelime veya ifadelerden oluşan ayrı birimlerine ayırır.
<p style="text-align:justify">Kök ayırma ve kök çözümleme, kelimeleri kök formlarına indirger. Örneğin bu süreçler, "başlarken" ifadesini "başla" köküne dönüştürür.
<p style="text-align:justify">Etkisiz kelimelerin kaldırılması, bir cümleye önemli anlam katmayan "için" ve "ile" gibi kelimelerin kaldırılmasını sağlar.</p></p></p></p> 

###Eğitim
<p style="text-align:justify">Araştırmacılar, sağlanan metin bilgilerine dayalı belirli uygulamaları gerçekleştirmek adına NLP modellerini eğitmek için önceden işlenmiş verileri ve makine öğrenimini kullanırlar. NLP algoritmalarının eğitilmesi, algoritmaların doğruluklarını artırmak için yazılımı büyük veri örnekleriyle beslemeyi gerektirir.</p>

###Dağıtım ve çıkarım
<p style="text-align:justify">Makine öğrenimi uzmanları, daha sonra modeli mevcut bir üretim ortamına dağıtır veya entegre ederler. NLP modeli, girdi alır ve tasarlandığı özel kullanım örneği için bir çıktı tahmini yapar. NLP uygulamasını canlı veriler üzerinde çalıştırabilir ve gerekli çıktıyı elde edebilirsiniz.</p>

#Doğal Dil İşleme Görevleri Nelerdir
<p style="text-align:justify">Doğal dil işleme (NLP) teknikleri veya NLP görevleri, insan metnini veya konuşmasını bilgisayar programlarının kolayca anlayabileceği daha küçük parçalara ayırır. NLP'deki yaygın metin işleme ve analiz özellikleri aşağıda belirtilmiştir.</p>

###Cümle öğelerini etiketleme
<p style="text-align:justify">Bu, NLP yazılımının her kelimeyi bir cümlede isimler, fiiller, sıfatlar veya zarflar gibi bağlamsal kullanımlara göre etiketlediği bir süreçtir. Bilgisayarın kelimelerin birbirleriyle nasıl anlamlı ilişkiler oluşturduğunu anlamasına yardımcı olur.</p>

###Kelime anlam ayrımı
<p style="text-align:justify">Bazı kelimeler, farklı senaryolarda kullanıldığında farklı anlamlara sahip olabilir. Örneğin, "çay" kelimesi aşağıdaki cümlelerde farklı şeyler ifade eder:</p>
<p style="text-align:justify">Sabah kahvaltısında çay içmeyi severim</p>
<p style="text-align:justify">Evin önünden akan çayın suyu çok soğuktu.</p>
<p style="text-align:justify">Kelime anlam ayrımı sayesinde NLP yazılımı, dil modelini eğiterek veya sözlük tanımlarına atıfta bulunarak bir kelimenin amaçlanan anlamını belirler.</p>

###Konuşma tanıma
<p style="text-align:justify">Konuşma tanıma, ses verilerini metne dönüştürür. Süreç, kelimeleri daha küçük parçalara ayırmayı ve aksan, yuvarlayarak konuşma, tonlama ve günlük konuşmalarda kullanılan standart dışı dil bilgisini anlamayı içerir. Konuşma tanımanın önemli bir uygulaması deşifredir.</p> 

###Makine çevirisi
<p style="text-align:justify">Makine çevirisi yazılımı, bağlamsal doğruluğu muhafaza ederken metin veya konuşmayı bir dilden başka bir dile dönüştürmek için doğal dil işlemeyi kullanır.</p> 

###Adlandırılmış varlık tanıma
<p style="text-align:justify">Bu süreç; insanlar, yerler, etkinlikler, şirketler ve daha fazlası için benzersiz isimler tanımlar. NLP yazılımı, bir cümledeki farklı varlıklar arasındaki ilişkiyi belirlemek için adlandırılmış varlık tanımayı kullanır.</p>
<p style="text-align:justify">Örneğin: "Jane Fransa'ya tatile gitti ve kendisini yerel mutfaklarla şımarttı"</p>
<p style="text-align:justify">NLP yazılımı, "Jane" ve "Fransa" kelimelerini cümle içindeki özel varlıklar olarak seçer. Bu, eş referans çözümü ile daha da genişletilebilir ve aynı varlığı tanımlamak için farklı kelimelerin kullanılıp kullanılmadığını belirler. Yukarıdaki örnekte hem "Jane" hem de "kendini" kelimeleri aynı kişiyi ifade etmektedir.</p> 

###Duygu analizi
<p style="text-align:justify">Duygu analizi, metinsel verilerle iletilen duyguyu yorumlamaya yönelik yapay zeka tabanlı bir yaklaşımdır. NLP yazılımı; memnuniyetsizlik, mutluluk, şüphe, pişmanlık ve başka gizli duygular gösteren kelimeler veya ifadeler için metni analiz eder.</p>

#Sosyal Medya Verileri ile Duygu Analizi
<p style="text-align:justify">Sosyalleşme insan hayatının önemli parçalarından biridir. Sosyal medya ise yüz yüze iletişiminin aksine özellikle anonim olması sayesinde sağladığı mahremiyet algısı ile sosyalleşme konusunda bireylere önemli bir destek sağlamaktadır. Bu anonimlik durumu bireylerin çok daha paylaşımcı olması sonucunu ortaya çıkarmaktadır.</p>
<p style="text-align:justify">Sosyal medya içerikleri kullanıcı tarafından üretilen içerik sınıfında değerlendirilmekte olup ve içerdiği saklı olan bilgiler ile bireylere, işletmelere ve devlet kurumlarına kadar uzanan geniş bir havuz için çok değerlidir. Kullanıcıların pandemi sürecinde daha da ön plana çıkan e-ticaret alış verişlerinde yorum odaklı olarak satın alma gerçekleştirdiği, çoğu zaman ürüne gelen pozitif yorum sayısının, ürünün fiyatındaki belli oranda yükselmeyi dahi kompanse ettiği söylenebilir. İşletmelerin sosyal medya üzerinden topladığı veriler ile ürün ve/veya marka imajı hakkında fikir edinme, müşteriyi daha iyi anlayarak pazarlama stratejisini geliştirme ve ürünlerindeki potansiyel sıkıntıları belirleyerek üretim süreçlerini güncelleme gibi birçok faaliyeti gerçekleştirebilirler. Bunun yanı sıra işletmeler ayrıca dahili veri kabul edilen müşteri geri bildirimleri üzerinde de bu tür analizleri gerçekleştirebilmektedir. Bu örnekleri eğlence sektöründen, politikaya, sağlık sektöründen, bilişim sektörüne kadar genişletebiliriz.</p>
<p style="text-align:justify">Sosyal medya içeriklerinde saklı olan değeri oluşturan temel unsur ise duygulardır. Bu duygular direkt olarak mesajlar ve yorumlar ile ifade edilebildikleri gibi, emojiler ve beğeniler ile de ortaya konabilir. Bütün bu unsurların otomatik (veya yarı otomatik) şekilde incelenmesi ve yorumlanması ile duyguların çıkarılması işlemi duygu analizi olarak adlandırılır. Özellikle kullanıcıların fazlasıyla paylaşımcı olduğu sosyal medya içerikleri duygu analizi için temel veri kaynağıdır.</p>

###Sosyal Medya Analitiği
<p style="text-align:justify">Sosyal medya bireylerin sosyal olarak etkileşmesinin mümkün kılan web 2.0 temelli teknoloji ve yöntemler bütünü olarak değerlendirilebilir. Aşağıda sosyal medya alt türleri sunulmuştur.</p>
<p style="text-align:justify">İşbirlikçi Projeler (Wikipedia, ekşi sözlük)</p>  
<p style="text-align:justify">Blog ve Mikro Bloglar (Twitter)</p>  
<p style="text-align:justify">İçerik Toplulukları (Youtube, Dailymotion)</p>  
<p style="text-align:justify">Sosyal Ağlar (Facebook, Linkedin)</p> 
<p style="text-align:justify">Sosyal Oyun Ağları (Wow)</p>  
<p style="text-align:justify">Sanal Sosyal Dünyalar (Metaverse)</p>
<p style="text-align:justify">Literatürde sosyal medya madenciliği ile daha çok kast edilen, sosyal medya içerikleri üzerine yapılan metin madenciliği eksenli çalışmalardır. Metin madenciliğinden farklı olarak değerlendirilmesi altında yatan temel neden ise sosyal medya mesajlarının içerdiği özel jargonlar, resimler ve düz metinlere göre yapısal olarak değişkenlik göstermesidir. Ayrıca bu mesajların gramer bağımsız yazım dilleri, fazladan farklı karakterler içermeleri, devrik ve tam olmayan cümle yapıları ile yüksek gürültülü veri olarak değerlendirilmekte olup metin madenciliğine konu olan diğer metinlerden farklılaşmaktadırlar. Aşağıda kısaca özetlenmeye çalışılmıştır.</p>
<p style="text-align:justify">Düz metinlere göre daha kısadırlar. Fakat özellikle kısaltma ve emoji kullanımı ile birçok fikir ve duygu barındırabilirler.</p>
<p style="text-align:justify">Cümle düşüklüğü, kısaltmalar, farklı dillerin beraber kullanılması gibi özelliklerinden dolayı düz metinlere göre daha gürültülüdür. Bu yüzden ön işleme süreçleri de nispeten daha zorludur.</p> 
<p style="text-align:justify">Sosyal medya içerikleri trend olan alanlar ile alakalı olduğundan düz metinlere göre daha dinamik ve çoğu zaman etkileri geçicidir.</p> 
<p style="text-align:justify">İçerikler belli bir alanda genel fikirlerden ziyade, içerik oluşturan kullanıcıların görüş, düşünce ve demografik özellikleri yansıtacak şekildedir.</p> 
<p style="text-align:justify">İçerikler bireysel olmasının yanı sıra paylaşım ağı eksenli olarak değerlendirildiğinde sosyal ilişkilere bağlıdır.</p> 
<p style="text-align:justify">Sosyal medya içerikleri metinlerin yanı sıra linkler, görüntüler, videolar ve sesler de içerdiği ve sürekli akan bir formatta olduğundan, çoğu zaman büyük veri karakteristiklerine sahiptir.</p>

###Duygu Analizi
<p style="text-align:justify">Fikir madenciliği, fikir analizi, fikir çıkarımı, duygu madenciliği, öznellik analizi, ekti analizi, inceleme madenciliği gibi farklı isimlerle de anılan duygu analizi, metin, ses, görüntü verilerinden bilişim destekli olarak otomatik ve yarı otomatik olarak insan davranış, duygu ve inanışlarını çekmekte kullanılan bir yöntemdir.</p>
<p style="text-align:justify">Duygu analizinde temel veri kaynağı daha önce ifade edildiği üzere sosyal medyadır. Bununla birlikte tartışma forumları, inceleme siteleri, bloglar, müşteri geri bildirim siteleri ve metin formatında bilgi talep eden bütün siteler duygu içeren sübjektif dokumanlar içerdiğinden duygu analizi için veri kaynağı olarak ele alınabilirler. Bütün bu metinler için analize konu olduklarında bazı özellikleri taşımaları beklenmektedirler. Aşağıda bu özellikler kısaca tanımlanmıştır.</p>
<p style="text-align:justify">Duygu: Bir fikir ile doğrudan ilişkili olan his, davranış, değerlendirme gibi sübjektif unsurlardır. Duygular genel kabul görecek şekilde rasyonel olabildiği gibi kişiye özel göreceli de olabilir. Pratikte duygu analizinin konu alanının kişiye özel duyguların olduğu söylenebilir.</p>
<p style="text-align:justify">Duygu Hedefi: Metin içerisinde ifade edilen bir duygunun yöneldiği nesneye karşılık gelir.  Metin içerisindeki her bir duygu ifadesinin bir nesneye bağlanması analiz sürecinin başarısı için hayati önem taşımaktadır.</p>  
<p style="text-align:justify">Varlık: Duygunun ifade edildiği bir ürün, hizmet, konu, organizasyon veya insan olabilir.</p>
<p style="text-align:justify">Polarite: Bir duygu ifadesinin yönünü vermektedir. Duygu analizi sürecinde negatif, nötr ve pozitif olarak üçlü polarite kullanılabileceği gibi pozitiflik ve negatiflik derecesi de tercih edilebilir.</p>
<p style="text-align:justify">Aşağıda bir cep telefonu modeli ile ilgili bir müşteri yorumu verilmiştir.</p>
<p style="text-align:justify">“Samsung Note 10 inanılmaz uzun batarya ömrü ile beni çok şaşırttı.”</p>
<p style="text-align:justify">Burada duygu ifade eden kelimeler “inanılmaz uzun” ve “şaşırttı” ifadeleridir. Bahse konu duygu için duygu hedefi ise batarya ömrüdür. Samsung Note 10 ifadesi de varlık olarak ele alınabilir. Duygu analizi tarafından bu cümle pozitif polariteli olarak işaretlenebileceği gibi yüksek pozitif olarakta değerlendirilebilir. Eğer varlıklar ve duygu hedefleri doğru şekilde belirlenebilirse analiz başarımı yükselerek ve hatta topik modelleme yaklaşımları gibi özetleme yöntemleri ile farklı bakış açıları elde edilebilir.</p>
###Duygu Analizi Seviyeleri
<p style="text-align:justify">Duygu analizi çalışmaları incelenen derlemin özellikleri, çalışma alanı ve analist tercihine bağlı olarak farklı seviyelerde gerçekleştirilebilir. Analiz bir dokumanın tamamının değerlendirilebileceği doküman seviyesinde gerçekleştirilebileceği gibi, dokümanların cümlelere ayrılması ile cümle seviyesinde de yürütülebilir. Hatta cümle içerisindeki duyguların belirlenmesi ile varlık veya özellik seviyesinde de yapılabilir.</p>
#Doğal Dil İşleme Çalışmalarında Karşılaşılan Zorluklar
<p style="text-align:justify">Bu bölümde doğal dil işleme konuları işlenirken karşılaşılan güçlükler ve bu güçlükleri aşmak için sürdürülen çabalardan söz edilecektir. Karşılaşılan sorunların başlıkları aşağıda sıralanmıştır:</p>  
<p style="text-align:justify">-	Kuralsız ve anlaşılmaz konuşmalar </p>
<p style="text-align:justify">-	Kuralsız ve bozuk yazılar  </p>
<p style="text-align:justify">-	Konuşmayı dilimleme  </p>
<p style="text-align:justify">-	Metni dilimleme </p>
<p style="text-align:justify">-	Sözcük niteliklerini belirleme </p>
<p style="text-align:justify">-	Anlam belirsizliklerini giderme </p>
<p style="text-align:justify">-	Söz dizimsel belirsizliklerin giderilmesi </p>
<p style="text-align:justify">-	Konuşma planı </p>
###Kuralsız ve Anlaşılmaz Konuşmalar 
<p style="text-align:justify">Her dilin en güzel ve kuralları çerçevesinde konuşulduğu bir yer vardır. Bu yer o dil için ölçünlü dil olarak kabul edilir. Konuşmayı anlama ve yazıya dökme üzerinde çalışanlar bu çalışmaları ölçünlü dil üzerinde sürdürürler. Her dil yöresel olarak farklı biçimde konuşulabilir. Aynı dili konuşup birbirini anlamayan yöre insanlarına da rastlanmaktadır. Aşağıda, konuya açıklık getirmek için Türkçe bazı örnek tümceler verilmiştir. </p>
<p style="text-align:justify">Abim bögün okula gelmicek </p>
<p style="text-align:justify">Napıyon len? </p>
<p style="text-align:justify">Gelcen mi? </p>
<p style="text-align:justify">Türkçenin sesçil bir dil olması yukarıdaki örnekleri yazıya dökme sürecinde önemli bir soruna neden olmaz. Sözcükleri ağızdan çıktığı gibi yazarsak Türkçe konuşanlar bunu anlayacaklardır. Sesçil olmayan dillerde kural dışı veya aksanlı söyleyiş biçimleri için ayrı bir yazım kuralı geliştirmek gerekmektedir. </p>
<p style="text-align:justify">Yukarıda verilen örnekler yöresel ağızlardan alınmış örneklerdir. Bu tür örneklerin dışında kalan çoğunlukla gelip geçici konuşma biçimleri için çözüm bulmanın çok gerekli olmadığı düşünülebilir. Çünkü konuşmayı metne çevirme konusundaki çalışmaların temel hedefi; </p>
<p style="text-align:justify">Konuşma tutanaklarını oluşturmak, </p>
<p style="text-align:justify">İnsanın isteklerini anlayabilmek,</p>
<p style="text-align:justify">İnsanın söylediğinden bilgisayar için veri üretmek,</p>
<p style="text-align:justify">İnsanın verdiği sözlü emirler ile bilgisayarlı dizgeleri yönetmek biçiminde özetlenebilir.</p>
<p style="text-align:justify">Toplantı, bilimsel, ticari veya siyasi olabilir. Böyle bir toplantıda konuşulanların genellikle düzenli ve kurallı olduğu varsayılabilir.</p> 
<p style="text-align:justify">Özellikle bilgisayarlı yanıtlama dizgelerinde müşterinin söylediklerini anlamak önemli olmaktadır. Her müşterinin ölçünlü dili kullandığı söylenemez. Bu durumda müşteriye kesin yanıt vereceği sorular sorularak konuşması anlaşılır hâle getirilir. </p>
<p style="text-align:justify">Bazı konuşma tanıma dizgeleri sadece veri girişi amaçlıdır. Örneğin sesle telefon numarasının çevrilmesi, hekimin hastaya koyduğu tanıyı söylemesi gibi. Bu örneklerde bilgisayarın beklediği sözcük veya sözcük öbeği bellidir. Bu sözcüklerin ve sözcük öbeklerinin bilgisayara öğretilmesi ile sorunun üstesinden gelinir. </p>
<p style="text-align:justify">Robot gibi akıllı dizgeleri sözlü emirlerle yöneltmek istediğimizde, belli sözcükleri kullanırız. Bu sözcükleri anlaşılır biçimde söylediğimizde robot tarafından anlaşılacaktır. </p>
<p style="text-align:justify">Konuşmayı anlama çalışmalarında, anlamayı zorlaştıran başka etkenler de bulunmaktadır.</p>
<p style="text-align:justify">Gürültü sorunu </p>
<p style="text-align:justify">Kişiye bağlılık </p>
<p style="text-align:justify">Konuya bağlılık</p>
<p style="text-align:justify">Metne çevrilecek olan tüm konuşmaların gürültüden arınmış ortamlarda dinlenilmiş veya kaydedilmiş olması her zaman olanaklı değildir. Konuşmaların gerisinde çeşitli gürültüler olabilir. Bu durumda konuşmayı gürültüden ayırt etmek başlı başına bir sorundur. Konuşma ile gürültüyü ayırt etmenin zorluk derecesini konuşmanın genliği ile gürültünün genliği arasındaki oran belirler. Bir başka deyişle gürültünün genliği büyüdükçe ayırt etme işlemi zorlaşır hatta olanaksız hâle gelebilir. </p>
<p style="text-align:justify">Bir dilde özellikle ünlülerin temel frekansları bellidir. Bu temel frekans insandan insana değişmez. Ancak harmoniklerinin genliği insandan insana değişir. Bu özellik konuşan kişinin kimliğini anlamamızı sağlar. Konuşmayı anlayan dizgeyi belli bir insan sesi için ayarlamak daha kolaydır. Aynı dizgeyi konuşmacıdan bağımsız hâle getirmek daha gelişmiş bir çözüm gerektirir. </p>
<p style="text-align:justify">Konuşma metni içinde geçen sözcüklerin çokluğu anlamayı zorlaştırır. Bir başka deyişle sözcük dağarcığı sınırlı olan bir konuşma tanıma dizgesi geliştirmek daha kolaydır.</p>
###Kuralsız ve Bozuk Yazılar
<p style="text-align:justify">Günlük yaşamımızda karşılaştığımız yazıların tamamında dilbilgisi kurallarına uygun yazıldıklarını ve noktalama işaretlerinin doğru kullanıldığını söylemek zordur. Basılı metinlerin bilgisayara aktarımı optik karakter okuyucu ile gerçekleştiriliyor ise bazı karakterlerin yanlış okunduğu da bir gerçektir. Yazılı metinler içinde kısaltmalar da bulunabilir. Hatta bazı sözcük kümeleri hem açık hem de kısaltma biçiminde yer almış olabilir. Metin günlük veya yöresel konuşmaların yazılmış hâli de olabilir. </p>
<p style="text-align:justify">Böylesine sorunlu metinler üzerinde önceki bölümde anlatılan doğal dil işleme çalışmalarını gerçekleştirebilmek için metnin hatalarından arındırılması gerekir. En sık karşılaşılan hatalar yazım hatalarıdır. Özellikle sesçil olmayan İngilizce gibi dillerde yazım hatalarının sayısı azımsanmayacak kadar çoktur. Yazım hatalarını gidermeye yönelik çalışmalar öncelikle sözcüklerin doğru yazılmış olup olmadıklarını denetler ve düzeltmeye çalışır. Yanlış yazılmış sözcükleri düzeltmede, </p>
<p style="text-align:justify">Yanlış yazıldığı saptanan sözcüğe en yakın benzer sözcük bulunmaya çalışılır. Bu kapsamda harf sıralarında şaşırma olup olmadığı, eksik harf veya yanlış harf olup olmadığı araştırılır. </p>
<p style="text-align:justify">Türkçe gibi kurallı dillerde sözcük kurallara göre düzeltilmeye çalışılır. </p>
<p style="text-align:justify">Konuya açıklık getirmek amacıyla aşağıdaki örnekleri incelemekte yarar vardır. </p>
<p style="text-align:justify">Yazılmak istenen sözcük "kelebek" olsun. Ancak yazılan sözcükler şunlardan biri olabilir: </p>
<p style="text-align:justify">Kelebeklar</p>
<p style="text-align:justify">Kelebkler</p>
<p style="text-align:justify">Keleebler </p>
<p style="text-align:justify">Birinci yanlış sözcükte "e harfi yerine "a" yazıldığı görülmektedir. Yedi harften oluşan bu yanlış sözcüğe, sözlükteki en yakın sözcük "kelebek"tir. Bu iki sözcüğün benzerlik oranı 6/7 dir. Sözcükteki harf sayısı fazla ise bu yöntem olumlu sonuç vermektedir. Benzerlik yöntemiyle hata giderme her zaman olumlu sonuç vermeyebilir. Örneğin, "liman" ve "limon" sözcükleri 4/5 oranında benzemektedir ancak her iki sözcük de sözlükte vardır. Dolayısıyla her ikisi de doğru olabilir veya biri yanlış yazılmış olabilir</p>
<p style="text-align:justify">İkinci örnekte bir harf eksik yazılmıştır. Bu sözcüğün en yakın karşılığı sözlük veri tabanında araştırıldığında "kelebek" sözcüğüne erişilecektir. Çünkü ilk dört ve son üç harfi aynıdır. Bu sonuç bir harfin eksik olduğunu göstermektedir. </p>
<p style="text-align:justify">Daktilo ve bilgisayar ile yazı yazılırken sıkça yapılan bir yanlış, iki harfin ters sırada basılmasıdır. Üçüncü örnek bu tür yanlışlara bir örnektir. Sıra şaşırması adını verebileceğimiz bu yanlışı bulabilmek için yine sözlük veri tabanında en yakın benzer sözlük aranır ve en yakın sözcük ile harf şaşırması olup olmadığına bakılır. </p>
<p style="text-align:justify">Türkçe gibi kurallı diller için sözlük kullanmaya gerek duymayan yöntemler geliştirilebilir. Örneğin yanlış yazılan ilk sözcükteki "a" harfinin yanlış yazıldığı, doğrusunun "e" olması gerektiği ses bilimi kurallarından çıkarılabilir. </p>
<p style="text-align:justify">İkinci ve üçüncü yanlış sözcükler incelendiğinde Türkçenin hece kurallarını sağlamadıkları görülür. Dolayısıyla öncelikle yanlış yazılmış olduklarına karar verilir. Verilen karara uygun olarak düzeltme sürecine geçilir.</p>
###Konuşmayı Dilimleme
<p style="text-align:justify">Sıradan insanların konuşmalarında sözcüklerin nerede başlayıp nerede sonlandığını anlamak kolay değildir. Benzer şekilde tümcenin nerede başlayıp nerede sonlandığı da kolayca anlaşılamaz. Bazı konuşmacılar bir tümceyi tamamlamadan bir başka tümceye başlar. </p>
<p style="text-align:justify">Konuşmayı metne çevirme sürecinde karşılaşılan bu zorluk konuşmacının soluk alması, ara vermesi ve dilbilgisi kuralları yardımıyla çözümlenmeye çalışılmaktadır.</p>
###Metin Dilimleme
<p style="text-align:justify">Bazı dillerde yazılmış metinlere baktığımızda her bir sözcüğü ve tümceyi kesin biçimde ayırt edebiliriz. Buna karşın bazı dillerde sözcükleri birbirinden ayırt etmek çok zordur. Çin, Japon, Tayland dillerinde sözcüklerin nerede başlayıp nerede bittiğini anlamak, dolayısıyla sözcükleri ayırt etmek zordur.</p>
<p style="text-align:justify">Almancada birden fazla sözcük birleştirilerek tek sözcük hâlinde kullanılmaktadır. </p>
<p style="text-align:justify">Bazı dillerde, tümceler çok uzun kurulmaktadır. Bir tümcenin beş on satır kapsadığı, bir paragraf kadar uzun olduğu görülmektedir. Arap metinleri bu özelliktedir. Benzer duruma XIX. yüzyıl Osmanlı metinlerinde de rastlanmaktadır. O devirde uzun tümce kurmak bir hüner olarak değerlendirilmiştir. Bu yazım alışkanlığının hukuk alanında hâlâ sürdürüldüğü görülmektedir. </p>
<p style="text-align:justify">Uzun tümcelerin taşıdığı anlamı ortaya çıkarmak için önce tümceyi dilimlemek ve her bir dilimi ayrı anlamlandırmak gerekir.</p>
###Sözcük Niteliklerindeki Belirsizlik
<p style="text-align:justify">Doğal dil işlemenin en temel konularının başında sözcüklerin dilbilgisi açısından niteliklerinin belirlenmesi ve bu nitelikler ile sözcükleri etiketlemek gelir. Bir tümce içindeki bir sözcüğün niteliğini belirlemek dilbilgisi bilen biri için kolay olmakla beraber bu işlemin bilgisayar tarafından yapılması oldukça zordur. Zorluğun nedeni her dilde bir sözcüğün birden fazla niteliğinin bulunmasından kaynaklanmaktadır. </p>
<p style="text-align:justify">En temel dilbilgisi kaynakları sözcükleri aşağıdaki gibi sınıflandırmaktadır:</p>
<p style="text-align:justify">Ad soylular </p>
<p style="text-align:justify">-	Ad </p>
<p style="text-align:justify">-	Sıfat  </p>
<p style="text-align:justify">-	Adıl </p>
<p style="text-align:justify">-	Belirteç </p>
<p style="text-align:justify">-	İlgeç </p>
<p style="text-align:justify">-	Bağlaç </p>
<p style="text-align:justify">-	Ünlem </p>
<p style="text-align:justify">Eylem soylular </p>
<p style="text-align:justify">-	Eylem</p>
<p style="text-align:justify">Bu sınıflar ayrıca kendi içlerinde alt kümelere, alt kümeler de kendi altında yeni niteliklere ayrılmaktadır. Örneğin sıfatlar aşağıdaki gibi iki aşamalı kümelenmektedirler:</p>
<p style="text-align:justify">-	Niteleme Sıfatları </p>
<p style="text-align:justify">-	Karşılaştırma sıfatları  </p>
<p style="text-align:justify">-	Pekiştirme sıfatları </p>
<p style="text-align:justify">-	Küçültme sıfatları </p>
<p style="text-align:justify">-	Unvan sıfatları </p>
<p style="text-align:justify">-	Belirtme Sıfatları </p>
<p style="text-align:justify">-	İşaret sıfatları </p>
<p style="text-align:justify">-	Sayı sıfatları </p>
<p style="text-align:justify">-	Belgisiz sıfatlar </p>
<p style="text-align:justify">-	Soru sıfatları</p>
<p style="text-align:justify">Bu temel özelliklerin yanı sıra ad soylu sözcüklerin çoğul olma özellikleri de vardır. Eylem soylu sözcükler kişi ve zaman bilgisi içerirler. </p>
<p style="text-align:justify">Türkçe gibi bitişken dillerde kök sözcüğe ulanan ekler son derece etkindir. Köke eklenen ekler, sözcüğün anlamını değiştirebildiği gibi sözcüğün niteliğini de değiştirir. </p>
<p style="text-align:justify">Göz + lük + çü + ler </p>
<p style="text-align:justify">Bu örnekte kök sözcük "göz" dür ve görme organını belirtir, ad soyludur. </p>
<p style="text-align:justify">Kök sözcüğe eklenen "lük " yapım eki görmeye yardımcı olan aracın adıdır; ad soyludur ve gözlük artık bir gövdedir. Gözlük gövde sözcüğüne eklenen "çü" yapım eki, gözlük ticareti veya da üretimi ile ilgilenen kişi veya kuruluşları belirtir; ad soyludur; gövdedir. Gözlükçü gövdesine eklenen "ler" çekim eki, bu sözcüğü çoğul yapmaktadır. Göz sözcüğüne farklı ekler eklenerek sözcüğün niteliği de değiştirilebilir. Örneğin; </p>
<p style="text-align:justify">Göz+le+mek : Eylem </p>
<p style="text-align:justify">Göz + de : Sıfat </p>
<p style="text-align:justify">Yukarıda verilen örnekte "göz" sözcüğünün görme organı anlamı kullanılmıştır. Aslında "göz" sözcüğü farklı anlamlarda da kullanılmaktadır, örneğin; çekmece gözü, iğne gözü, bellek gözü, köprü gözü, iki gözlü ev (oda anlamında), suyun gözü (suyun çıktığı yer), çubuklarda filiz veren nokta, göze gelmek vb. </p>
<p style="text-align:justify">Yukarıda verilen örneklerden görüldüğü gibi tek başına "göz" sözcüğünü dilbilgisi açısından etiketlemeye kalktığımızda ortaya çok sayıda belirsiz durum çıkacaktır. Çok kaba bir araştırmayla Türkçedeki sözcüklerin yarısının en az iki anlamı bulunduğu söylenebilir. Biçimbilimi belirsizliği diyeceğimiz bu belirsizlikleri gidermek için dillere bağlı ve dillerden bağımsız yöntemler geliştirilmiştir. </p>
<p style="text-align:justify">Komşu sözcüklere (önceki ve sonraki ya da önceki iki veya daha fazla) bakarak sözcüğün niteliğini bulmaya çalışan yöntemler bulunmaktadır. Bu yöntemler çoğunlukla istatistiksel temellidir ve "n-gram" adını alırlar (n komşu sözcük sayısını belirler). İstatistiksel yöntemle sözcük niteliğini belirlemek için derlemlerden yararlanılır. </p>
<p style="text-align:justify">Komşu sözcüklere bakarak kural tabanlı karar verme yöntemleri de geliştirilmiştir. Örneğin "ela göz" ikilisinde, "ela" sözcüğünün niteleme sıfatı olduğu ve bir ad soyluyu niteleyeceği bilindiği için "göz" sözcüğünün ad soylu olduğu söylenebilir.</p>
<p style="text-align:justify">Tek başına sözcüğe bakarak niteliğini ortaya koymak için bitişken dillerde köke ulanan yapım ve çekim eklerine bakmak bir yöntem olarak geliştirilmiştir. Bu ilkeyi temel alarak Türkçe için geliştirilmiş yöntemlerin nitelik belirlemede %90'dan daha iyi sonuç ürettikleri söylenmektedir.</p>
###Anlam Belirsizliği
<p style="text-align:justify">Her dilde anlamları farklı ancak yazılışları aynı olan sözcükler bulunmaktadır. Sesteş denilen bu sözcükler, bir yazının anlaşılmasında zaman zaman anlam belirsizliklerine neden olmaktadır.</p>
<p style="text-align:justify">Sesteş sözcükler ad soylu olabilecekleri gibi hem ad hem de eylem soylu olabilirler. Türkçede hem ad ve hem de eylem soylu sesteş sözcüklerin sayısının az olduğu söylenmektedir. Anlam belirsizliği özellikle diller arası bilgisayarlı çeviride önemli bir sorun olarak karşımıza çıkmaktadır. Konuyu açmak amacıyla aşağıdaki gazete başlığını okumakta yarar vardır.</p>
<p style="text-align:justify">Köprücüler İstanbul'da toplanıyor</p>
<p style="text-align:justify">Çok satan ve saygın bir gazetemizde çıkan bu başlığı ilk okuyan bir okur, köprü inşaatı ile ilgilenen kuruluş yetkililerinin İstanbul'da bir toplantıda bir araya geleceklerini düşünür. Yazıyı okumaya başlayınca şaşırır. Çünkü toplantı sonunda birinci geleceklere ödüllerin verileceğinden söz edilmektedir. Okuyucu biraz kafasını yorduğunda toplantıya katılanların köprü yapımcıları olmadığını, briç oyuncuları olduğunu anlayacaktır. Dış kaynaklı bu haberi dilimize çeviren kişi, İngilizcede (bridge) sesteş olan briç oyunu ve köprü sözcüklerini karıştırmıştır. Aslında İngilizcede "bridge" sözcüğünün başka anlamları da vardır.</p>
<p style="text-align:justify">Yukarıda verdiğimiz örnekten de anlaşılacağı gibi anlam belirsizliği diller arası çevirilerde önemli bir sorun olarak karşımıza çıkmaktadır. Bu tür belirsizlikleri gidermek için tek bir sözcüğe bakmak yerine kullanıldığı tümceye hatta içinde yer aldığı metnin tamamına bakmak gerekebilir.</p>
<p style="text-align:justify">1958 Jacques Tati yapımı ve ülkemizde "Amcam" adıyla gösterilmiş olan Fransız yapımı filmin adının (mon oncle) yanlış çevrildiğini dikkatli izleyiciler kolayca fark edebilmişlerdir. Çünkü film, kadın oyuncunun dayısı ile olan ilişkileri üzerine kurulmuştu. Bu örnek, bir dilde akrabalık ile ilgili sözcüklerin zengin olmasına karşın diğer dilin bu alanda fakir olmasının neden olduğu belirsizlik için güzel bir örnektir. Fransızcada "oncle" sözcüğü amca ve dayı için kullanılmaktadır. Bir bilgisayarın filmi izleyip Türkçe çevirisinde "oncle" sözcüğüne karşılık olarak amca mı yoksa dayı mı deme konusunda karar vermesi beklenmemelidir.</p>
###Söz Dizimsel Belirsizlik
<p style="text-align:justify">Doğal dil işleme ile ilgilenen bilişimciler doğal dillerin bilgisayar programlama dilleri kadar kesin olmasını beklerler. Ancak doğal diller, bu konuda doğal dil işleme alanında çalışanları hayal kırıklığına uğratırlar.</p>
<p style="text-align:justify">Bazı diller söz dizim kuralları açısından diğer dillere oranla daha katı özelliklere sahiptir iken bazıları son derece esnektir. Konuya açıklık getirmek için kısa ve basit bir tümceyi ele alalım. Örneğin İngilizcede şu iki tümceyi ele alalım;</p>
<p style="text-align:justify">"Ali gave the bears the quins because they were hungry"</p>
<p style="text-align:justify">"Ali gave the bears the quins because they were sweet"</p>
<p style="text-align:justify">Dilbilgisi yapısı açısından değerlendirildiğinde bu iki tümcenin aynı yapıda olduğu kolayca söylenebilir. Ancak anlatmak istedikleri farklıdır. Birinci tümce, ayılar aç olduğu için Ali'nin ayvaları ayılara verdiğini söylemektedir. İkinci tümce ise ayvalar tatlı olduğu için Ali'nin ayvaları ayılara verdiği söylenmektedir. Bu örneklerden görüldüğü gibi, tümce içinde sözcüklerin sıralanışı aynı olsa bile tümcelerin anlatmak istediği şey farklı olabilir. Benzer söz dizimsel belirsizlikler Türkçe tümceler için de geçerlidir:</p>
<p style="text-align:justify">Ali ayvaları ayılara aç oldukları için verdi. </p>
<p style="text-align:justify">Ali ayvaları ayılara tatlı oldukları için verdi.</p>
<p style="text-align:justify">Bu örneklerdeki belirsizlikler ancak sözcüklerin ilişkileri ile çözülebilmektedir. Sözcükler arasındaki ilişkiler, "sözcük ağı veya sözcük ağacı" denilen bir yapıya oturtulmaktadır. Bu ağaç üzerinde dilde olan her sözcük yer bulmaktadır. Ağaç üzerindeki bir sözcüğe bakıldığında üst ve alt ilişki kümeleri görülebilmektedir.</p>
<p style="text-align:justify">Yukarıdaki ilk tümcede "açlık" ile "canlı" sözcükleri ilişkilidir. Ayı bir canlı olduğuna göre "açlık" sözcüğü "ayı" ile ilişkilendirilmektedir. İkinci tümcede "tatlı" ile "ayva" sözcüğü ilişkilendirilmektedir. Çünkü meyve gibi nesnelerin tatlılığından söz edilebilir. Ayıların tatlı olması söz konusu değildir.</p>
<p style="text-align:justify">Söz dizimi kuralları açısından Türkçe çok esnek sayılabilir. Aşağıdaki örnekler Türkçenin bu özelliği için çarpıcı örneklerdir.</p>
<p style="text-align:justify">Telefonla bağlan dünyaya </p>
<p style="text-align:justify">Bağlan telefonla dünyaya </p>
<p style="text-align:justify">Dünyaya telefonla bağlan</p>
<p style="text-align:justify">Telefon, bağlanmak ve dünya gibi üç sözcük ancak yukarıda gösterildiği gibi üç biçimde sıralanabilir. Bu üç tümcenin anlatmak istediği şey aynıdır. Diğer bir deyişle anlamları aynıdır. Bu üç tümcenin aynı anlamı vermelerinin nedeni sözcüklerin aldığı eklerdir. Benzer bir örnek bitişken olmayan bir dilde görülemez.</p>
#Kaynaklar
<p style="text-align:justify">1-	Eşref Adalı “Doğal Dil İşleme”</p>
<p style="text-align:justify">2-	Halil İbrahim Cebeci “Sosyal Medya Verileri ile Duygu Analizi”</p>
<p style="text-align:justify">3-	https://istanbulbogazicienstitu.com/nlp-nedir-nlp-ne-demek</p>
<p style="text-align:justify">4-	https://aws.amazon.com/tr/what-is/nlp/</p>
<p style="text-align:justify">5-	https://nlpat.com/nlp-nedir.html</p>
<p style="text-align:justify">6-	Chat Gpt</p>